# -*- mode: mandoku-view -*-
#+TITLE: 左傳事緯
#+DATE: 2015-09-23 09:40:33
#+PROPERTY: JUAN 19
<pb:KR1e0101_WYG_019-1a>¶
欽定四庫全書¶
　左傳事緯前集卷六　　　靈璧知縣馬驌撰¶
　　覽左隨筆¶
周室封建自武王及成康皆有之故昭九年傳曰武王¶
成康之建母弟二十六年傳曰武王克殷成王靖四方¶
康王息民並建母弟以蕃屏周是也按周公營洛始封¶
康叔成王翦桐以封唐叔如此之類明非武王所封也¶
其昭二十八年傳曰武王克商光有天下兄弟之國十¶
<pb:KR1e0101_WYG_019-1b>¶
有五人姬姓之國四十人蓋言克商乃得封建歸功於¶
武王耳又僖二十四年傳曰周公弔二叔之不咸故封¶
建親戚以蕃屏周然所數二十六國亦非盡周公一時¶
所建也¶
天子建邦設都故諸侯分土而置周自后稷封邰公劉¶
遷豳大王居岐文王作豐則猶夏商之侯國也武王宅¶
鎬成王營洛以定鼎則爲天子矣及周室凌夷而平王¶
東遷遂入春秋其曰王城即成王定鼎之郟鄏也其敬¶
<pb:KR1e0101_WYG_019-2a>¶
王之遷成周即成王所營之下都也¶
魯都曲阜本少昊之墟也又大庭氏居之故傳有大庭¶
氏之庫又曰大庫之庭¶
晉都唐謂之夏墟大名也本堯所都謂之平陽晉水出¶
焉故名曰晉正名翼亦名絳而平陽是其總名曲沃繼¶
統遂居晉都至景公遷于新田復命新田爲絳而以故¶
都爲故絳¶
齊都薄姑遷于營丘本顓頊之墟也¶
<pb:KR1e0101_WYG_019-2b>¶
秦非子始居秦谷襄公赴幽王之難故平王與以岐豐¶
之地莊公居犬丘文公居汧渭徳公遷于雍自徳公以¶
下十八世居雍至獻公遷櫟陽孝公遷咸陽皆在春秋¶
後也¶
楚都丹陽武王遷郢至昭王爲呉所滅又遷于鄀其始¶
號荆至成王始改號楚也¶
宋都商丘本陶唐氏火正閼伯之墟也謂之火辰之墟¶
相土因之¶
<pb:KR1e0101_WYG_019-3a>¶
衛都朝歌本紂都謂之商墟及懿公爲狄所滅宋桓公¶
立戴公以廬于曹齊桓公城楚丘而遷之後文公又遷¶
于帝丘顓帝之墟也故曰帝丘夏世昆吾氏居之故曰¶
昆吾之墟¶
鄭本封西周畿内之地至武公而遷濟洛河潁之間謂¶
之新鄭¶
陳都宛丘太皥之墟¶
蔡都汝南昭侯服役于楚徙州來¶
<pb:KR1e0101_WYG_019-3b>¶
許國小近鄭再滅之以爲俘邑悼公附楚遷葉又遷于¶
城父又遷于白羽又遷于容城¶
曹都定陶¶
莒都密州遷鹽官謂之南莒¶
邾都邾文公遷于繹其後魯伐邾取繹當别有繹¶
呉都姑蘇¶
越都㑹稽¶
滕遷都于公丘其故地爲小邾¶
<pb:KR1e0101_WYG_019-4a>¶
薛故都本在魯地築臺于薛是也奚仲遷于邳¶
杞都雍丘遷于緣陵又遷淳于¶
小邾都故滕也以上二十國有世系圖¶
諸小國都名見左傳者虢都上陽州都淳于鄅都開陽¶
肥都昔陽鄀都商密¶
諸侯興廢(與原/本異)¶
魯滅四國　　項　　根牟　鄟　邿¶
晉滅十三國　耿　　霍　　　魏　　虢　　虞¶
<pb:KR1e0101_WYG_019-4b>¶
　　　　　　潞氏　甲氏　留吁　鐸辰　偪陽¶
　　　　　　肥　　陸渾　鼔¶
齊滅五國　　紀　　譚　　遂　　鄣　　萊¶
秦滅二國　　梁　　滑¶
楚滅二十國　權　　申　　鄧　　息　　弦¶
　　　　　　黄　　夔　　江　　六　　蓼¶
　　　　　　庸　　蕭　　舒蓼　舒庸　舒鳩¶
　　　　　　賴　　唐　　頓　　胡　　陳¶
<pb:KR1e0101_WYG_019-5a>¶
宋滅一國　　曹¶
衛滅一國　　邢¶
鄭滅一國　　許¶
蔡滅一國　　沈¶
莒滅一國　　鄫¶
邾滅一國　　須句¶
呉滅二國　　徐　　巢¶
越滅一國　　呉¶
<pb:KR1e0101_WYG_019-5b>¶
狄滅一國　　溫¶
燕有二故一曰北燕邾有二故一曰小邾虢亦有二而¶
不稱東西者其時西虢已滅矣¶
楚本號荆國有二名猶之晉曰唐殷曰商也邾至戰國¶
爲鄒鮮虞至戰國爲中山¶
古者以縣統郡與後世不同故楚人滅國以爲九縣晉¶
趙簡子曰克敵者上大夫受縣下大夫受郡杜氏曰千¶
里百縣縣有四郡¶
<pb:KR1e0101_WYG_019-6a>¶
城方丈曰堵堵三爲雉城上女墻曰堞曰陴曰短垣¶
地有兩名者時來曰郲犬丘曰垂句瀆之丘曰穀丘黒¶
壤曰黄父夷曰城父析曰白羽犖曰檉郯曰拔卷楚曰¶
斷道沙曰𤨏祝其曰夾谷垂葭曰郹氏牽曰脾上梁之¶
間鄖曰發陽¶
道六達謂之莊齊城外有之九達謂之逵鄭城内有之¶
或名逵市或名逵路或名大逵呉晉往來之道曰夷庚¶
魯東南有五父之衢鄭有周氏之衢衛有馬路之衢¶
<pb:KR1e0101_WYG_019-6b>¶
楚人冡前闕曰絰皇寢門闕曰窒皇大夫亦有寢門𫝊¶
曰晉趙盾寢門闢矣臣亦有朝傳曰崔氏之朝¶
王侯之廟以諡名宮如周平宮桓宮莊宮魯煬宮僖宮¶
之類是也鄭祖廟曰大宮楚曰大室¶
諸侯之宮曰公宮大子之宮曰東宮又魯有楚宮晉有¶
固宮銅鞮之宮虒祁之宮楚有渚宮章華之宮宋有沃¶
宮鄭有西宮北宮¶
諸侯之臺晉虒祁之宮說苑作馳底之臺楚有章華之¶
<pb:KR1e0101_WYG_019-7a>¶
臺齊有遄臺檀臺衛有靈臺秦亦有靈臺按列國多有¶
臺晉靈公從臺上彈人季平子登臺而請之類是也¶
凡列國之城郭井里肆市園池記於左方以備參考¶
周　城門曰東門　圉門　北門(亦名/乾祭)¶
魯　城門曰東門(亦名/雩門)　南門(亦名/稷門)　上東門(東城/北門)¶
　　鹿門(南城/東門)　北門　郭門曰萊門　子駒之門¶
　　城内有社圃　桐汝之閭　外有蒲圃¶
晉　有桃園¶
<pb:KR1e0101_WYG_019-7b>¶
齊　城門曰東門(亦名/東閭)　西門(亦名/揚門)　北門　稷門¶
　　鹿門　雍門¶
　　城中有魚里　外有申池¶
秦　城門曰東門¶
楚　城門曰西門　北門¶
　　城中有蒲胥之市¶
宋　城門曰揚門(正/東)　盧門(東/南)　桐門(北/)　南門　西¶
　　門　曹門　蒙門　澤門　有舊墉桑林之門¶
<pb:KR1e0101_WYG_019-8a>¶
　　城内有南里¶
衛　城門曰東門　南門　西門　北門　閱門　郭¶
　　門　曰蓋獲之門¶
　　城内有藉圃¶
鄭　城門曰東門　南門　北門　舊北門　渠門¶
　　皇門　鄟門　墓門　師之梁　時門　閨門¶
　　外郭門曰純門　逺郊門曰桔柣之門¶
　　城中有襄庫　羊肆　城中之里曰中分　城外¶
<pb:KR1e0101_WYG_019-8b>¶
　　有南里¶
陳　城門曰栗門¶
許　城門曰東門¶
邾　城門曰魚門　郭門曰范門¶
絞　城門曰南門　北門¶
爾雅曰梁莫大于湨梁又曰梁山晉望也¶
魯有大野傳曰西狩于大野宋有孟諸傳曰孟諸之麋¶
楚有雲夢傳曰楚子田江南之夢又曰渉睢濟江入于¶
<pb:KR1e0101_WYG_019-9a>¶
雲中鄭有圃田傳曰鄭之有原圃猶秦之有具圃大野¶
諸名亦皆爾雅釋地文也¶
姓氏今不復别按天子賜姓命氏諸侯命族族者氏之¶
别名也姓以繫百世使不别氏以别子孫所自出舜之¶
媯禹之姒伯夷之姜是因生賜姓也舜曰虞禹曰夏伯¶
夷曰呂是胙土命氏也叔牙季友則以字矣宋戴衛齊¶
則以諡矣司徒司馬則以官矣趙魏范韓則以邑矣蓋¶
天子既命之曰齊魯侯業已胙土命氏而諸侯位卑無¶
<pb:KR1e0101_WYG_019-9b>¶
土可分故不命氏而命族久之則族亦氏也但不敢賜¶
姓耳姓繫百世如周之支庶皆守姬姓其曰魯衛毛聃¶
之名則子孫所别也謂之氏矣¶
胙土命氏據封諸侯然耳亦有王臣不封者王亦或賜¶
之族與諸侯之臣無異春秋尹氏武氏是已諸侯之臣¶
卿乃得賜族蓋位登其極理合建家無駭卿也故翬請¶
之有徳薄未足建家則雖卿亦不賜族翬挾溺柔其後¶
無聞未得族也國語稱黄帝之子二十五人其得姓者¶
<pb:KR1e0101_WYG_019-10a>¶
十二人天子之子不盡得姓諸侯之臣豈盡得族哉其¶
士會之帑處秦者爲劉氏伍員之子在齊爲王孫氏如¶
此之類非盡君賜子孫繁衍其流至于萬姓是又當别¶
論也¶
晉侯名周衛侯名鄭陳侯名呉衛侯名晉魯侯名宋皆¶
以國爲名者也或曰不以國謂不以本國耳¶
婦人國下繫姓示不忘本且别他族齊姜衛姬葛嬴宋¶
子之類是也有字下繫姓者齊女曰孟姜季姜宋女曰¶
<pb:KR1e0101_WYG_019-10b>¶
孟子仲子是也有諡下繫姓者莊姜聲子懐嬴文芈是¶
也姬爲周姓故王室及同姓之女皆曰某姬晉平公以¶
同姓之女爲嬪御故子産曰内有四姬後世不知遂以¶
爲侍妾之稱國䇿言幸姬如姬漢書言諸姬愛姬不辨¶
爲周姓矣惟娣姒之姒不以禹姓爾雅曰長婦謂稚婦¶
爲娣婦娣婦謂長婦爲姒婦則自古已然¶
婦人有名有字婚禮納采問名公羊傳䈂而字之如宋¶
元之母曰棄齊景之妃曰重是其名也伯姬叔姬伯叔¶
<pb:KR1e0101_WYG_019-11a>¶
是其字也¶
匹配曰妃名通適妾故陳哀公有元妃二妃下妃魯惠¶
公亦有元妃孟子元之一字兼始適二義故杜曰始適¶
夫人若始而非適適而非始皆不得稱元孟任哀姜是¶
已妃字則無尊卑之異雖大夫亦稱之禮曰以某妃配¶
某氏是也其尊卑殊稱詳於曲禮天子曰后諸侯曰夫¶
人大夫曰孺人士曰婦人庶人曰妻¶
諸侯元妃既死禮無重娶之義而以元妃之姪娣爲繼¶
<pb:KR1e0101_WYG_019-11b>¶
室故惠公繼室以聲子晉侯請繼室於齊是也大夫亦¶
然傳曰臧宣叔娶於鑄而死繼室以其姪¶
周諸王妃¶
平王(宜/臼)¶
桓王(琳/)　紀季姜(王后桓公/九年逆)¶
莊王(佗/)　王姚(王妾生/子頽)¶
僖王(胡/齊)¶
惠王(閬/)　陳媯(王后生襄王/及王子帶)¶
<pb:KR1e0101_WYG_019-12a>¶
襄王(鄭/)　隗氏(王后/狄女)¶
頃王(壬/臣)¶
匡王(班/)¶
定王(喻/)　姜氏(王后宣公/六年逆)¶
簡王(夷/)¶
靈王(泄/心)　姜氏(王后襄公/十五年逆)¶
景王(貴/)　穆后(王后生/大子壽)¶
敬王(丐/)¶
<pb:KR1e0101_WYG_019-12b>¶
魯諸公妃¶
惠公　　孟子(夫/人)　聲子(繼室生/隱公)　仲子(再娶夫人/生桓公)¶
隱公(息/姑)　(未/詳)¶
桓公(軌一/名允)文姜(夫人生莊公及季友/莊公十四嵗即位)¶
莊公(同/)　哀姜(夫/人)　叔姜(生閔/公)　孟任(生子/般)　成風(生/僖)¶
(公/)¶
閔公(啟/方)　(未/娶)¶
僖公(申/)　聲姜(夫人生/文公)¶
<pb:KR1e0101_WYG_019-13a>¶
文公(興/)　出姜(夫人生/惡及視)　敬嬴(生宣公/叔肸)¶
宣公(接一/名倭)穆姜(夫人生成公及宋伯姬所杜氏曰計公/衡之年成公又非穆姜  生不知其母)¶
　　　　(何氏也宣元年娶穆姜成二年公衡爲質公/衡成公子也如成公爲穆姜所生未得有長)¶
　　　　(成之/男也)¶
成公(黒/肱)　齊姜(夫/人)　定姒(生襄公四/嵗即位)¶
襄公(午/)　敬歸(生子/野)　齊歸(生昭公二/十歳即位)¶
昭公(稠/)　孟子(夫/人)¶
定公(宋/)　定姒(夫人生/哀公)¶
<pb:KR1e0101_WYG_019-13b>¶
哀公(蔣/)　(公子荆之母/嬖未詳何氏)¶
晉妃¶
齊姜(本武公妾獻公烝之/生秦穆姬及申生)　賈君(獻夫/人)　狐姬(生文/公)¶
小戎子(生惠/公)　驪姬(生奚齊其娣生/卓子以上獻妃)　梁嬴(惠公妻/生懐公)¶
文嬴(文夫/人)　偪姞(文妃班在/二生襄公)　季隗(班在三生/伯儵叔劉)　杜祁¶
(班在四/生雍)　辰嬴(即懐嬴班在/九人生樂)　姜氏(以上俱/文妃)　穆嬴(襄/夫)¶
(人生/靈公)　悼夫人(把女生/平公)　少姜(平公/寵妾)　衛姬(平公/妾)¶
齊妃¶
<pb:KR1e0101_WYG_019-14a>¶
王姬(襄夫/人)　衛姬(僖公之寵/生桓公)　王姬　徐嬴　蔡姬(以/上)¶
(三人桓/夫人)　共姬(即長衛姬/生無虧)　少衛姬(生惠/公)　鄭姬(生孝/公)¶
　葛嬴(生昭/公)　密姬(生懿/公)　宋華子(生子雍以上/六人桓諸妃)　子¶
叔姬(昭夫人/生舍)　蕭同叔子(惠妃生/頃公)　聲孟子(頃夫人/生靈公)¶
顔懿姬(靈夫/人)　鬷聲姬(生莊/公)　仲子(生/牙)　戎子　穆孟¶
姬(生景公以/上靈諸妃)　燕姬(景夫/人)　鬻姒(生/荼)　胡姬　重(以上/景妃)¶
　季姬(悼夫/人)¶
秦妃¶
<pb:KR1e0101_WYG_019-14b>¶
穆姬(穆夫人生康/公及公子𢎞)¶
楚妃¶
鄧曼(武夫/人)　息媯(文夫人生/堵敖成王)　秦嬴(共夫/人)　巴姬(共王/妾)¶
郹封人女(平夫人/生建)　秦嬴(平納建之/婦生昭公)　越女(昭妃生/惠王)¶
宋妃¶
共姬(共夫人/生平公)　弃(平妃生/元公)　景曹(元夫/人)¶
衛妃¶
莊姜(莊夫/人)　厲媯(生孝/伯)　戴媯(生桓公上/俱莊妃)　夷姜(莊妾/宣公)¶
<pb:KR1e0101_WYG_019-15a>¶
(烝之生/急子)　宣姜(宣公納急子之妻爲夫人生壽及惠公/又昭伯烝之生齊子戴公文公宋桓夫)¶
(人許穆/夫人)　定姜(定夫/人)　敬姒(定妾生/獻公)　宣姜(襄夫/人)　婤¶
姶(襄嬖生孟/縶及靈公)　南子(靈夫/人)　呂姜(莊夫/人)　夏戊女(出夫/人)¶
鄭妃¶
武姜(武夫人生/莊公及段)　鄧曼(莊夫人/生昭公)　雍姞(莊妃生厲/公及語)　陳¶
媯(子儀妃文公報/之生子華子臧)　文芈(文夫/人)　姜氏　江女(生子/士)¶
蘇女(生子報/俞彌)　燕姞(生穆公以/上文妃)　宋子(穆妃生子/然子孔)　圭¶
媯(穆妃生/士子孔)　姚子(穆妃生靈/公夏姬)¶
<pb:KR1e0101_WYG_019-15b>¶
陳妃¶
鄭姬(哀元妃/生偃師)　二妃(生/留)　下妃(生/勝)¶
邾妃¶
齊姜(文元妃/生定公)　晉姬(文二妃/生㨗菑)¶
諡法起于周前此未有也䘚哭而諱將葬而諡周人以¶
諱事神故諱則有諡白虎通言生有爵死有諡謂君卿¶
大夫同也春秋之世呉越之君無諡闔廬勾踐是已秦¶
楚宋鄭之卿無諡孟明子文華元子産是已晉衛之大¶
<pb:KR1e0101_WYG_019-16a>¶
夫無諡羊舌肸蘧瑗是已¶
布德執義曰穆名與實爽曰繆秦伯任好三納晉君遂¶
霸西戎宜稱穆矣而諸家謂其殺三良以殉故諡曰繆¶
夫塟穆者康公也豈有故從其亂命而加以惡諡乎¶
靈惡諡也春秋被弑之君如晉之夷臯陳之平國鄭之¶
夷楚之䖍咸諡曰靈楚成王諡靈不瞑共王曰爲靈若¶
厲其爲惡諡也明矣然史稱周之東也王綱不振迨靈¶
王周道始昌諸侯服從故左氏曰靈王生而有頿王甚¶
<pb:KR1e0101_WYG_019-16b>¶
神聖無惡于諸侯克終其世又似非惡諡也¶
楚世家言熊通自立爲楚武王則非諡法然恐亦臨文¶
遷就之辭耳如周公謂伯禽曰我文王之子武王之弟¶
成王之叔父伍子胥曰報爾平王當時周成楚平固在¶
也史筆往往如此左氏亦有誤用者陳桓公方有寵於¶
王惟一處而已¶
春秋諡有三字者衛之貞惠文子也有生賜者衛侯之¶
於北宮貞子析朱成子也有出奔而仍得諡者臧武仲¶
<pb:KR1e0101_WYG_019-17a>¶
中行文子也有作亂被誅而仍得諡者崔武子欒懐子¶
也¶
婦人無諡諡從其夫而已晉文嬴衛宣姜莊姜宋共姬¶
秦穆姬之類是也亦有與夫異諡者如景之穆后桓之¶
文姜莊之哀姜惠之繼室聲子成之妾定姒又不盡然¶
卿之内子或亦殊諡孟穆伯之戴已聲已是也¶
晉文公從亡之臣見於傳者狐偃趙衰顛頡魏犫胥臣¶
狐毛賈佗介之推凡八人鄭叔詹曰有三士足以上人¶
<pb:KR1e0101_WYG_019-17b>¶
國語宋公孫固曰晉公子父事狐偃師事趙衰長事賈¶
佗又說苑介子推懸書云五蛇從之左傳叔向曰有士¶
五人諸說互異未詳所指¶
傳曰驪姬之亂詛無畜羣公子故文公子雍在秦樂在¶
陳黒臀在周襄公之孫談在周蓋諸子悉出他國懲驪¶
姬之亂也雖成公復立公族而顯者亦少是後見于傳¶
者惟揚干及憖耳昭十八年鄭人救火辭晉公子公孫¶
于東門外是公族猶多在他國也¶
<pb:KR1e0101_WYG_019-18a>¶
晉卿十一族韓魏趙狐胥先郤欒范中行知也賈季奔¶
狄而狐氏廢胥克有疾而胥氏廢先縠得罪而先氏廢¶
欒郤廢趙而趙復興欒氏譖殺三郤而郤氏廢范宣子¶
逐欒盈而欒氏廢知趙魏韓逐范中行氏而趙魏韓復¶
共滅知伯是後遂爲三晉矣¶
韓氏　其先與周同姓或曰韓萬曲沃莊伯之弟也晉¶
獻封萬于韓原以爲韓氏宣十二年景公以韓厥爲司¶
馬成三年晉作六軍使厥將新中軍賞鞍之功也十三¶
<pb:KR1e0101_WYG_019-18b>¶
年將下軍十八年繼欒書爲政將中軍襄七年告老長¶
子無忌有廢疾不得立讓于弟韓起使無忌掌公族大¶
夫起佐上軍知罃稟厥以爲政而悼公復霸昭二年起¶
將中軍聘于魯觀書于大史氏曰周禮盡在魯矣十三¶
年㑹于平丘二十八年䘚定十三年韓不信同逐范中¶
行氏不信之孫滅知伯再傳而侯侯六世而王王四世¶
而秦滅之¶
魏氏　其先畢公髙之後也武王封弟高于畢以畢爲¶
<pb:KR1e0101_WYG_019-19a>¶
姓其裔孫畢萬事晉晉獻公滅魏以封之卜偃曰其後¶
必大萬盈數也魏大名也魏犫從亡文公以爲戎右成¶
十八年悼公即位以呂相魏頡爲卿以魏絳爲司馬襄¶
三年絳佐新軍和諸戎十一年而有蕭魚之㑹公曰八¶
年之中九合諸侯子之力也賜絳金石之樂十三年佐¶
下軍十八年將之平公世也昭之五年魏舒佐上軍二¶
十八年晉滅祁羊舌氏舒遂爲政將中軍頃公十二年¶
也定元年城成周䘚十三年曼多同逐范中行氏後其¶
<pb:KR1e0101_WYG_019-19b>¶
子豹與韓趙共滅知伯傳斯而爲列侯侯之孫稱王王¶
六世而秦滅之¶
趙氏　其先與秦同祖至造父爲周穆王御賜以趙城¶
因以爲姓七世孫叔帶去周事晉又五世而趙夙爲獻¶
公戎御賜之耿驪姬之難趙衰從重耳出亡文公反國¶
以爲原大夫僖二十七年晉作三軍欲以爲卿趙衰辭¶
三十一年晉作五軍衰將新上軍始爲卿文二年襄公¶
使佐中軍五年䘚六年趙盾將中軍立靈公使趙穿爲¶
<pb:KR1e0101_WYG_019-20a>¶
散卿宣二年公無道穿弑之大史書曰趙盾弑其君盾¶
以趙括爲公族大夫盾䘚趙朔嗣立宣八年佐下軍十¶
二年將之以括及趙嬰爲中軍大夫趙同爲下軍大夫¶
成三年景公作六軍括佐新中軍趙旃佐新下軍嬰通¶
於莊姬同括放之姬譖殺同括既景公用韓厥之言而¶
立趙武焉悼公立以爲卿佐新軍襄九年將之十二年¶
將上軍二十五年將中軍相平公以爲政傳曰再合諸¶
侯三合大夫服齊狄寧東夏平秦亂城淳于皆武之力¶
<pb:KR1e0101_WYG_019-20b>¶
也武退然如不勝衣其言呐呐然如不出諸口所舉於¶
晉國管庫之士七十有餘家生不交利死不屬其子焉¶
昭元年䘚五年趙成佐中軍二十五年趙鞅合諸侯於¶
黄父明年納敬王定十三年范中行攻鞅奔晉陽於是¶
知韓魏氏共逐范中行氏而反鞅哀二十年子無恤嗣¶
無恤與韓魏滅知伯其後侯者六世王者六世而秦䘚¶
滅之¶
狐氏　其先本唐叔之後别在戎狄爲狐氏獻公娶二¶
<pb:KR1e0101_WYG_019-21a>¶
女於戎大戎狐姬生文公狐突以姬故事晉爲大夫閔¶
二年申生伐東山突爲戎御二子狐毛狐偃從文公出¶
亡懐公立召毛偃不至殺狐突及文公得國僖二十七¶
年使毛將上軍偃佐之明年敗楚於城濮文六年襄公¶
蒐于夷使狐射姑將中軍趙盾爲佐陽處父改蒐而易¶
之以射姑佐趙孟射姑怒及襄公䘚射姑將迎公子樂¶
于陳而立之趙盾不從殺公子樂于郫故射姑殺處父¶
而奔狄狐氏亡¶
<pb:KR1e0101_WYG_019-21b>¶
胥氏　胥臣食邑於臼曰臼季從文公出奔及反國使¶
佐下軍文五年臣䘚十二年趙盾使胥甲佐下軍宣元¶
年放甲而立胥克八年克有蠱疾郤缺廢之胥氏亡¶
先氏　閔二年申生伐東山先友爲右僖二十七年文¶
公使先軫佐下軍二十八年將中軍上徳也敗楚師於¶
城濮文公爲侯伯軫之功實大焉三十三年敗秦于殽¶
獲三帥是秋免胄馳狄師而死狄人歸其元面如生襄¶
公以其子先且居將中軍文五年䘚七年先克佐中軍¶
<pb:KR1e0101_WYG_019-22a>¶
先蔑將下軍先都佐之初襄公之䘚也趙盾使先蔑逆¶
公子雍于秦既而背之故蔑奔秦九年都作亂殺克晉¶
人殺都宣十二年先縠佐中軍邲之戰不用命而敗于¶
楚十三年召赤狄將爲亂景公殺之盡滅其族先氏亡¶
郤氏　晉公族也其先食邑于郤因氏焉至郤芮而受¶
采于冀芮事夷吾及文公反國芮及呂甥將焚公宮公¶
如河上秦穆公誘殺呂郤郤氏廢胥臣過冀見郤缺耨¶
夫婦敬如賓言於文公而使爲下軍大夫僖三十三年¶
<pb:KR1e0101_WYG_019-22b>¶
襄公立郤缺獲白狄子命爲卿文十二年將上軍宣八¶
年將中軍廢胥氏十二年郤克佐上軍十三年將之十¶
六年佐中軍十七年將之成二年敗齊于鞌報其笑辱¶
也十三年郤錡佐上軍郤至佐新軍十六年錡將上軍¶
郤犫將新軍錡及至犫皆汰侈號三郤鄢陵之役至進¶
六間之說而勝楚反役欒氏譖三郤而殺之郤氏亡¶
欒氏　亦公族也晉靖侯孫欒賓食采于欒因以爲氏¶
賓傅曲沃桓叔其子共叔事哀侯僖二十七年文公以¶
<pb:KR1e0101_WYG_019-23a>¶
欒枝將下軍文五年䘚十二年欒盾將下軍宣十二年¶
欒書佐下軍成二年將之從郤克以勝齊于鞌四年將¶
中軍十六年勝楚于鄢陵十八年與中行偃弑厲公而¶
立悼公以欒黶爲公族大夫襄九年將下軍十六年平¶
公使欒盈爲公族大夫十八年佐下軍黶汰欒氏多怨¶
盈又好施士匄畏之二十一年晉逐欒盈合諸侯以錮¶
之盈入爲亂二十三年克之欒氏亡¶
范氏　其先陶唐氏裔也在周爲杜伯宣王殺杜伯其¶
<pb:KR1e0101_WYG_019-23b>¶
子隰叔奔晉爲士師故爲士氏士蔿爲獻公除公族使¶
爲司空士縠嗣之文六年文公蒐于夷將使縠將中軍¶
先克不可八年作亂九年殺先克襄公殺縠靈公之立¶
也士㑹奔秦既而復之宣十二年將上軍十六年滅赤¶
狄甲氏留吁鐸辰景公請于王以黻冕命將中軍兼大¶
傅明年先郤克而請老子士燮佐上軍成十三年將之¶
十六年佐中軍反自鄢陵祈死而䘚十八年悼公使士¶
魴爲卿士渥濁爲大傅襄九年士匄佐中軍十三年魴¶
<pb:KR1e0101_WYG_019-24a>¶
䘚將使匄將中軍讓於中行偃十九年將之二十三年¶
克欒氏昭五年士鞅將下軍定元年將中軍十三年士¶
吉射與中行寅作亂晉卿共逐之奔朝歌哀五年奔齊¶
范氏亡¶
中行氏　本荀氏也荀林父將中行故爲中行氏文七¶
年佐上軍十二年佐中軍宣十二年將之敗于邲林父¶
請死景公使復其位成十三年荀庚佐中軍十六年荀¶
偃佐上軍襄九年將之十三年將中軍十四年伐秦十¶
<pb:KR1e0101_WYG_019-24b>¶
八年合諸侯同圍齊明年未至而䘚昭元年荀呉將上¶
軍敗無終及羣狄十二年滅肥二十二年滅鼓二十九年¶
荀寅爲下卿定公十三年與范氏作亂晉逐之中行氏¶
亡¶
知氏　亦荀氏也與中行氏同宗荀首食采于知故别¶
稱知氏宣十二年首爲下軍大夫十三年佐上軍十七¶
年佐中軍初楚之敗晉于邲也楚人囚知罃及首佐中¶
軍乃以公子穀臣及襄老之尸易罃而歸之成十三年¶
<pb:KR1e0101_WYG_019-25a>¶
罃佐下軍襄九年將中軍輔悼公以爲政明於戰陣之¶
法三駕伐鄭遂復霸業罃之力也十三年䘚昭五年荀¶
盈佐下軍九年荀躒嗣之定十三年與韓魏趙共逐范¶
中行氏其子荀瑤求地于三晉故三晉共滅之在春秋¶
後知氏亡¶
魯三桓孟孫叔孫季孫也慶父欲竊君位叔牙黨之季¶
友酖叔牙而立叔孫氏慶父縊而魯立孟孫氏友獲莒¶
挐而立季孫氏此三桓之始也¶
<pb:KR1e0101_WYG_019-25b>¶
季孫氏　自季友獲挐賜田而手文嘉名公輔上卿之¶
兆始應至文子縱遂殺適而魯君失政武子專國而政¶
逮大夫歴悼子平子而昭公見逐桓子嗣立而陽虎作¶
亂康子奪適季氏漸衰原其初本以忠良之心除慶父¶
而安魯國其後驕恣專國而家臣又專其家天之報施¶
豈誣也哉¶
叔孫氏　僖四年戴伯侵陳爲叔孫之始其子莊叔嗣¶
之而惠伯别爲叔仲氏莊叔黨遂殺適而惠伯死節穆¶
<pb:KR1e0101_WYG_019-26a>¶
叔則詛三軍以彊公昭子則憂國而祈死成子繼之數¶
年而䘚叔牙之後有四善人皆不得志而莊叔弑君之¶
子僑如通君之母豎牛餓父武叔毁聖亦足以報叔牙¶
矣¶
孟孫氏　僖十五年公孫敖救徐而孟氏始至獻子之¶
子它而别爲子服氏其中文伯賢而死于父先惠叔孝¶
而無後二子知禮而譖死雖以獻子之徳莊子之孝僖¶
子之講禮懿子之師聖而穆伯好色幾墜宗祀孝伯黜¶
<pb:KR1e0101_WYG_019-26b>¶
適以亂綱常其未免慶父之餘孽與¶
春秋有兩蔡侯申一爲文公一爲昭公僅四世而同名¶
必有一誤也有兩壽夢一爲勾呉之君一爲於越之大¶
夫有兩庶其一爲莒子一爲邾婁之臣有兩子羽一爲¶
鄭行人一爲衛行人有兩石乞一爲衛人殺子路一爲¶
楚人事白公又如介子推晉臣也而又有行年十五而¶
相荆者見說苑宛春楚行人也而又有進諫于衛靈公¶
者見呂覽晉咎犯事文公者也而又有爲平公叅治國¶
<pb:KR1e0101_WYG_019-27a>¶
政者見説苑呉公子慶忌夫差之子也而又有王僚之¶
子爲要離所刺者見呉越春秋管子書載齊桓公之臣¶
弦章說苑又載景公之臣弦章且傳中范宣子士匄士¶
鞅之父也而士匄相士鞅又見于昭公之六年按杜注¶
即士文伯豈與宣子乃同名哉然漢書古今人表復有¶
兩士鞅一在中上一在中下相去不逺殆不可曉¶
春秋經用周正而傳或叅以夏時以經爲孔子所筆削¶
而傳則旁採傳記也周禮烝以仲冬而魯烝以正月時¶
<pb:KR1e0101_WYG_019-27b>¶
王之正月也定之方中夏之十月周之十二月而城楚¶
丘乃書于來年之正月紀其成也何以見傳之叅以夏¶
時也四月取麥秋取禾是夏時矣穀鄧來朝經書夏傳¶
記以春亦用夏時也而正月朔日南至傳顧以周正說¶
傳亦何常之有若以孔子欲行夏時而遂謂春秋之經¶
亦用夏正則二月無冰十月大雪又何必以異書哉抑¶
又考之晉人城杞師曠曰㑹于承匡之嵗於今七十三¶
年然自文十一年正月至襄三十年二月癸未實七十¶
<pb:KR1e0101_WYG_019-28a>¶
四年則與曠說違以長厯計之文十一年之三月乃甲¶
子朔實夏之正月而合七十三年之數晉固用夏正矣¶
左氏或據晉史不能盡革故十二月申生縊經書明年¶
春十一月殺卓子經書明年正月冬殺㔻鄭經書明年¶
春經傳互異而杜氏每曰從赴夫赴必稱日月豈能更¶
乎諸儒紛紛殊爲無稽¶
周歴¶
春正月建子(日南至/土功畢)　　　　　殷十二月夏十一月¶
<pb:KR1e0101_WYG_019-28b>¶
二月　建丑(日在北/陸藏冰)　　　　　殷正月　夏十二月¶
三月　建寅(啓蟄/而郊)　　　　　　殷二月　夏春正月¶
夏四月建卯(日在/降婁)　　　　　　殷三月　夏二月¶
五月　建辰(日在西陸出/氷火昏見)　　　殷四月　夏三月¶
六月　建巳(龍晨見東/方而雩)　　　　殷五月　夏四月¶
秋七月建午　　　　　　　　殷六月　夏五月¶
八月　建未　　　　　　　　殷七月　夏六月¶
九月　建申　　　　　　　　殷八月　夏七月¶
<pb:KR1e0101_WYG_019-29a>¶
冬十月建酉(始殺/而嘗)　　　　　　　殷九月　夏八月¶
十一月建戌(日在心龍晨見/東方土功戒事)　　　殷十月　夏九月¶
十二月建亥(火晨見土功致用閉蟄/而烝水昏正土功栽)殷十一月夏十月¶
分野之說古人每詳言之周禮保章之職既難考論而¶
見於左氏内外傳者猶可類推也武王克商嵗在鶉火¶
故伶州鳩曰歳之所在我周之分野也則鶉火爲周分¶
矣晉文即位歳受實沈故董因曰晉人是居則實沈爲¶
晉分矣襄二十八年歳淫𤣥枵禍衝于鳥尾周楚惡之¶
<pb:KR1e0101_WYG_019-29b>¶
則鶉尾爲楚分矣昭十七年星見大辰梓慎知宋鄭之¶
災曰宋大辰之虛也則大火爲宋分矣獨其說有可疑¶
者星紀北而呉越南井鬼南而秦居西虛危在北齊表¶
東海降婁屬西魯宅曲阜或又以受封之始歳星所在¶
爲說然有絶而復續者封日既異前星又豈可據乎夫¶
春秋戰國地域變遷三晉未分晉當何區秦拔西河魏¶
當何屬周未東遷何故已直鶉火陳滅于楚何自而入¶
韓分且中國幾何蠻夷戎狄豈日星所不臨哉天道在¶
<pb:KR1e0101_WYG_019-30a>¶
西北而晉不害越得歳而呉受其凶皆以歳星所在言¶
之也然豕韋實衛晉何以吉呉越同野呉何以凶衛既¶
水屬何故與宋陳鄭同火而禆竈先知之且顓頊之虛¶
姜氏任氏實守其祀是又齊薛之分矣此皆不可曉者¶
前哲要自有見也¶
星名¶
龍　　角亢也傳曰龍見而雩龍見而畢務¶
天根　氐也外傳曰天根見而水涸¶
<pb:KR1e0101_WYG_019-30b>¶
天駟　房也外傳曰月在天駟¶
大辰　心也傳曰星孛大辰¶
大火　心也傳曰心爲大火火伏而後蟄者畢¶
龍尾　尾也傳曰龍尾伏辰¶
天策　傅說星也傳曰天策焞焞¶
析木之津　箕斗間也傳曰今在析木之津¶
星紀　斗牽牛也傳曰嵗在星紀¶
嫠女　須女也傳曰星出嫠女¶
<pb:KR1e0101_WYG_019-31a>¶
𤣥枵　虛危也傳曰淫于𤣥枵¶
天黿　虛危也外傳曰星在天黿¶
蛇　　虛也傳曰蛇乘龍¶
顓頊之虛　虛也傳曰歳在顓頊之虛¶
北陸　虛危也傳曰日在北陸而藏冰¶
大水　營室也傳曰其星爲大水¶
娵訾之口　室壁也傳曰歳在娵訾之口¶
豕韋　室壁也傳曰歳在豕韋¶
<pb:KR1e0101_WYG_019-31b>¶
降婁　奎婁也傳曰降婁中而旦¶
大梁　昴畢也傳曰歳及大梁¶
西陸　昴畢也傳曰西陸朝覿而出之¶
實沈　參也傳曰實沈主參¶
咮　　柳也傳曰咮爲鶉火¶
鶉火　柳星張也傳曰鶉之賁賁¶
鳥帑　翼軫也傳曰以害鳥帑¶
北斗　紫微垣附近星也傳曰星孛入于北斗¶
<pb:KR1e0101_WYG_019-32a>¶
歳　　嵗星也¶
漢　　天漢也傳曰西及漢¶
孛　　妖星也¶
彗　　妖星也傳曰齊有彗星¶
易說變卦起于左氏如鄭伯廖論曼滿自豐上六變爲¶
離晉師救鄭自師初六變爲臨子産論楚自復上六變¶
爲頥蔡墨論龍見自乾初九變爲姤之類其說皆指一¶
爻以立論耳若筮法則諸爻變動原無一定乃左氏所¶
<pb:KR1e0101_WYG_019-32b>¶
載悉不出一爻之變敬仲之觀六四變否畢萬之屯初¶
九變比季友之大有六五變乾伯姬之歸妹上六變睽¶
卜偃之大有九三變睽棠姜之困六三變大過穆子之¶
明夷初九變謙婤姶之屯初九變比南蒯之坤六五變¶
比晉救鄭之泰六五變需此十事更無變重爻者惟晉¶
之遇復以全卦言而魯之艮之隨以六二不變爻取義¶
豈春秋二百餘年遂無遇兩爻以上之變卦耶左氏失¶
誣此可見之¶
<pb:KR1e0101_WYG_019-33a>¶
左傳引尚書以禹謨作夏書僖二十四年地平天成文¶
七年戒之用休襄三年成允成功二十六年與其殺不¶
辜哀十八年官占惟能蔽志皆大禹謨也臯陶謨亦作¶
夏書莊八年臯陶邁種徳臯陶謨也此二篇今實虞書¶
以太甲作夏書昭十年欲敗度太甲篇也今實商書以¶
洪範作商書文五年沈濳剛克襄三年無偏無黨皆洪¶
範也今實周書雖古今叙書或有不同而太甲之爲夏¶
書更不可解杜氏釋傳往往以書辭爲逸書則未見古¶
<pb:KR1e0101_WYG_019-33b>¶
文故也¶
春秋賦詩斷章未必合於本詩之義皆取一章一句以¶
寄意也左氏引詩以斷章義亦倣此其許穆夫人之賦¶
載馳鄭人之賦清人秦人之賦黄鳥則作詩之始也¶
僖公之時周王巡狩至于岱宗季孫行父爲之請于周¶
太史克作頌故詩有魯頌惟僖公而已¶
逸詩¶
翹翹車乘招我以弓豈不欲往畏我友朋　我無所監¶
<pb:KR1e0101_WYG_019-34a>¶
夏后及商用亂之故民䘚流亡　俟河之清人壽幾何¶
兆云詢多職競作羅　雖有絲麻無棄菅蒯雖有姬姜¶
無棄蕉萃凡百君子莫不代匱　周道挺挺我心扄扄¶
講事不令集人來定　何以恤我我其收之　禮義不¶
愆何恤于人言　淑慎爾止無載爾偽　我之懐矣自¶
詒伊慼¶
子貢詩傳曰穆王西征祭公述民怨以諫作圻招是亦¶
逸詩也祈招之愔愔式昭徳音思我王度式如玉式如¶
<pb:KR1e0101_WYG_019-34b>¶
金形民之力而無醉飽之心¶
狐裘尨茸一國三公吾誰適從晉士蔿所作詩也¶
國子賦轡之柔矣逸詩也汲冡周書錄其辭曰馬之剛¶
矣轡之柔矣馬亦不剛轡亦不柔志氣麃麃取與不疑¶
河水(僖二十三年/晉重耳所賦)¶
茅鴟(襄二十八年穆/叔以諷慶封)¶
新宮(昭二十五年/宋公賦者)¶
右皆逸詩有篇名而逸其辭者如白華南陔之類也¶
<pb:KR1e0101_WYG_019-35a>¶
歌¶
濟洹之水贈我以瓊瑰歸乎歸乎瓊瑰盈吾懐乎(聲伯/夢歌)¶
我有圃生之把乎從我者子乎去我者鄙乎倍其鄰者¶
恥乎已乎已乎非吾黨之士乎(鄉人歌/南蒯)　既定爾婁豬¶
盍歸吾艾豭(野人歌/南子)　景公死乎不與埋三軍之士乎¶
不與謀師乎師乎何黨之乎(萊人/歌)　魯人之臯數年不¶
覺使我高蹈唯其儒書以爲二國憂(齊人/歌)　佩王繠兮¶
余無所繫之旨酒一盛兮余與褐之父睨之(申叔乞糧/云云傳亦)¶
<pb:KR1e0101_WYG_019-35b>¶
(不言/歌)¶
謳¶
睅其目皤其腹棄甲而復于思于思棄甲復來(宋城/者謳)¶
牛則有皮犀兕尚多棄甲則那(驂/乗)　從其有皮丹漆若¶
何(役/人)　澤門之晳實興我役邑中之黔實慰我心(宋築/者謳)¶
誦¶
原田每每舍其舊而新是謀(晉輿/人)　臧之狐裘敗我於¶
狐駘我君小子朱儒是使朱儒朱儒使我敗於邾(魯/人)¶
<pb:KR1e0101_WYG_019-36a>¶
取我衣冠而褚之取我田疇而伍之孰殺子産吾其與¶
之　我有子弟子産誨之我有田疇子産殖之子産而¶
死誰其嗣之(鄭人誦子/産二章)¶
謠¶
丙之晨龍尾伏辰均服振振取虢之旂鶉之賁賁天策¶
焞焞火中成軍虢公其奔(晉伐/虢謠)　鸜之鵒之公出辱之¶
鸜鵒之羽公在外野往饋之馬鸜鵒跦跦公在乾侯徵¶
褰與襦鸜鵒之巢逺哉遙遙裯父䘮勞宋父以驕鸜鵒¶
<pb:KR1e0101_WYG_019-36b>¶
鸜鵒往歌來哭(魯童/謠)¶
銘¶
余掖殺國子莫余敢止(禮至/銘)　一命而僂再命而傴三¶
命而俯循牆而走亦莫余敢侮饘於是粥於是以餬余¶
口(正考父/鼎銘)　昧旦㔻顯後世猶怠(讒鼎/銘)¶
箴¶
芒芒禹跡畫爲九州經啓九道民有寢廟獸有茂草各¶
有攸處徳用不擾在帝夷羿冒于原獸忘其國恤而思¶
<pb:KR1e0101_WYG_019-37a>¶
其麀牡武不可重用不恢于夏家獸臣司原敢告僕夫¶
(虞人/箴)　民生在勤勤則不匱(楚/箴)¶
繇詞¶
鳯皇于飛和鳴鏘鏘有媯之後將育於姜五世其昌並¶
於正卿八世之後莫之與京(懿/氏)　專之渝攘公之羭一¶
薰一蕕十年尚猶有臭(晉獻/公)　兆如山陵有夫出征而¶
䘮其雄(衛孫/文子)　其名曰友在公之右間于兩社爲公室¶
輔季氏亡則魯不昌(楚丘父/卜成季)　是謂沈陽可以興兵利¶
<pb:KR1e0101_WYG_019-37b>¶
以伐姜不利子商(晉救/鄭)　如魚竀尾衡流而方羊裔焉¶
大國滅之將亡闔門塞竇乃自後踰(衛卜夢以/上卜詞)¶
士刲羊亦無&KR0954;也女承筐亦無貺也西鄰責言不可償¶
也歸妹之睽猶無相也震之離亦離之震爲雷爲火爲¶
嬴敗姬車說其輹火焚其旗不利行師敗於宗丘歸妹¶
睽孤冦張之弧姪其從姑六年其逋逃歸其國而棄其¶
家明年其死於高梁之虛(晉嫁/伯姬)　南國䠞射其元王中¶
厥目(晉伐/楚)　千乘三去三去之餘獲其雄狐(秦伐/晉)　同¶
<pb:KR1e0101_WYG_019-38a>¶
復于父敬如君所(魯筮成季/以上筮詞)¶
雜詞¶
有酒如淮有肉如坻寡君中此爲諸侯師(晉中行/穆子)　有¶
酒如澠有肉如陵寡人中此與君代興(齊景公右/投壺詞)¶
登此昆吾之虛緜緜生之瓜余爲渾良夫呌天無辜(衛/侯)¶
(夢渾良/夫譟)¶
諺(古人之/言附)¶
山有木工則度之賓有禮主則擇之　匹夫無罪懐璧¶
<pb:KR1e0101_WYG_019-38b>¶
其罪　心苟無瑕何恤乎無家　輔車相倚脣亡齒寒¶
　心則不競何憚於病　庇焉而縱尋斧焉　畏首畏¶
尾身其餘幾　鹿死不擇音　雖鞭之長不及馬腹¶
高下在心川澤納汙山藪藏疾瑾瑜匿瑕國君含垢¶
民之多幸國之不幸也　殺老牛莫之敢尸　非宅是¶
卜惟鄰是卜　雖有挈缾之知守不假器　其父析薪¶
其子弗克負荷　室于怒市于色　臣一主二　無過¶
亂門　嫠不恤其緯而憂宗周之隕爲將及焉　唯食¶
<pb:KR1e0101_WYG_019-39a>¶
忘憂　民保于信　無穢虐士　飛矢在上走驛在下¶
誄¶
旻天不弔不憗遺一老俾屏余一人以在位煢煢余在¶
疚嗚呼哀哉尼父無自律(哀公誄/孔子)¶
仲尼一誄諸書互見不同禮檀弓云天不遺耆老莫相¶
余位焉嗚呼哀哉尼父五行志云昊天不弔不憗遺一¶
老俾屏余一人惟世家與左傳同¶
策命¶
<pb:KR1e0101_WYG_019-39b>¶
舅氏余嘉乃勲應乃懿德謂督不忘往踐乃職無逆朕¶
命(襄王命/管仲)　王謂叔父敬服王命以綏四國糾逖王慝¶
(襄王命/晉文公)　昔伯舅太公右我先王股肱周室師保萬民¶
世祚大師以表東海王室之不壊繄伯舅是賴今余命¶
女環兹率舅氏之典纂乃祖考無忝乃舊敬之哉無廢¶
朕命(靈王賜命/齊靈公)　叔父陟恪在我先王之左右以佐事¶
上帝余敢忘高圉亞圉(景王追命/衛襄公)¶
盟辭¶
<pb:KR1e0101_WYG_019-40a>¶
渝盟無享國(魯鄭結/祊成)　皆奬王室無相害也有渝此盟¶
明神殛之俾隊其師無克祚國及而𤣥孫無有老㓜(晉/文)¶
(公盟/踐土)　天禍衛國君臣不協以及此憂也今天誘其衷¶
使皆降心以相從也不有居者誰守社稷不有行者誰¶
扞牧圉不協之故用昭乞盟于爾大神以誘天衷自今¶
日以往既盟之後行者無保其力居者無懼其罪有渝¶
此盟以相及也明神先君是糾是殛(衛人盟/宛濮)　恤病討¶
貳(晉盟/清丘)　我無爾詐爾無我虞(楚平/宋)　凡晉楚無相加¶
<pb:KR1e0101_WYG_019-40b>¶
戎好惡同之同恤菑危備救凶患若有害楚則晉伐之¶
在晉楚亦如之交贄往來道路無壅謀其不協而討不¶
庭有渝此盟明神殛之俾隊其師無克祚國(晉楚盟/于宋)¶
凡我同盟毋蕰年毋壅利毋保姦毋留慝救災患恤禍¶
亂同好惡奬王室或閒兹命司慎司盟名山名川羣神¶
羣祀先王先公七姓十二國之祖明神殛之俾失其民¶
隊命亡氏踣其國家(晉悼公/盟亳)　同討不庭(晉平公/盟湨梁)　戮¶
力壹心好惡同之信罪之有無繾綣從公無通外内(昭/公)¶
<pb:KR1e0101_WYG_019-41a>¶
(盟從/者)¶
踐土之盟曰各復舊職平丘之盟曰無或失職黄池之¶
盟曰好惡同之雖不見本年而互見諸篇若葵丘之五¶
命則詳於孟子¶
禱辭¶
齊環怙恃其險負其衆庶棄好背盟陵虐神主曾臣彪¶
將率諸侯以討焉其官臣偃實先後之苟㨗有功無作¶
神羞官臣偃無敢復濟唯爾有神裁之(晉荀偃伐/齊濟河)　曾¶
<pb:KR1e0101_WYG_019-41b>¶
孫蒯聵敢昭告皇祖文王烈祖康叔文祖襄公鄭勝亂¶
從晉午在難不能治亂使鞅討之蒯聵不敢自佚備持¶
矛焉敢告無絶筋無折骨無面傷以集大事無作三祖¶
羞大命不敢請佩玉不敢愛(衛大子/戰鐡)¶
誓辭¶
范氏中行氏反易天明斬艾百姓欲擅晉國而滅其君¶
寡君恃鄭而保焉今鄭爲不道棄君助臣二三子順天¶
明從君命經德義除詬恥在此行也克敵者上大夫受¶
<pb:KR1e0101_WYG_019-42a>¶
縣下大夫受郡士田十萬庶人工商遂人臣𨽻圉免志¶
父無罪君實圖之若其有罪絞縊以戮桐棺三寸不設¶
屬辟素車樸馬無入于兆下卿之罰也(趙簡子/鐡戰)¶
凡誓辭稱有如日有如河有如皦日有如白水有若大¶
川皆取心之明白也有如上帝有如先君言上帝先君¶
之見其心也¶
軍志古書也其辭曰先人有奪人之心後人有待其衰¶
凡二見(宣十二昭/二十一)又曰允當則歸(僖二/十八)¶
<pb:KR1e0101_WYG_019-42b>¶
鄭書古書也或曰鄭史其辭曰安定國家必大焉先(襄/三)¶
(十/)¶
又曰惡直醜正實蕃有徒(昭二/十八)¶
呼庚癸呼餘皇麥麴河魚皆軍中隱語也¶
虞殯送葬之歌也見哀公十一年挽歌不始於田横之¶
客矣¶
左氏字義謂止戈爲武反正爲乏皿蟲爲蠱今人所知¶
也亥有二首六身今人不知也¶
<pb:KR1e0101_WYG_019-43a>¶
用字之異者宋公靳之(戲而相/愧曰靳)繩息媯(繩譽/也)猶懼不蔇¶
(蔇至/也)見孟任從之閟(閟不/從也)既合而來奔(合答/也)楚人惎之¶
脫扄(惎教/也)以蕆陳事(蕆敕/也)屈蕩尸之(尸止/也)方震大叔(震/懐)¶
(胎/也)則朝而塴(塴下/棺也)子無我迋(迋恐/也)楚師熸(熸火/滅也)鑋而乘¶
于他車(鑋一足/行也)弄馬之故隱君身(隱憂/也)惎閒王室(惎毒/也)¶
咋謂林楚(咋暫也或/曰大聲)雨不克襄事(襄成/也)是躗言也(躗謬/也過)¶
(也/)君將嗀之(嗀嘔/吐也)¶
以上叛下亦曰叛王叛王孫蘇是也男子䘮妻亦曰寡¶
<pb:KR1e0101_WYG_019-43b>¶
崔杼生成及彊而寡是也男亦曰媵以井伯媵秦穆姬¶
是也至公羊謂昭公欲弑季氏則以上殺下亦可曰弑¶
矣¶
雪曰雨雪螽曰雨螽凡自上下者皆曰雨¶
十月爲良月傳曰就盈數焉¶
胡耉壽也七十曰耋九十曰耄¶
少君猶小君也¶
上曰烝下曰淫旁曰通季父之妻曰報易妻曰通室¶
<pb:KR1e0101_WYG_019-44a>¶
在牀曰尸在棺曰柩(見曲/禮)車馬曰賵貨財曰賻衣被曰¶
襚(見公/羊)貝玉曰含(見穀/梁)野饋曰餫弔亡曰唁¶
遽傳馹皆今驛也文十六年楚子乘馹成五年以傳告¶
伯宗昭二年乘遽而至¶
師曰簡馬牛曰索皆言精也¶
遺人以物曰問問子貢以弓問弦多以琴¶
私旋皆小便也傳曰夷射姑旋焉師慧將私焉¶
淖濘皆泥也傳曰有淖於前馬還濘¶
<pb:KR1e0101_WYG_019-44b>¶
刑名¶
轘(車/裂)　　轘高渠彌¶
刖(斷/足)　　刖强鉏又曰鬻拳自刖刖者之屨曰踊¶
梏(械/手)　　鬭射師諫執而梏之¶
囚　　　囚聃伯又曰管仲請囚¶
圄(亦囚/也)　圄伯嬴¶
鞭¶
貫耳　　鞭七人貫三人耳¶
<pb:KR1e0101_WYG_019-45a>¶
尸¶
磔¶
膊(亦磔/也)¶
抶(擊/)　　以扑抶職¶
縶(拘/也)　　南冠而縶¶
醢　　　齊人醢夙沙衛衛人醢子路古極刑也¶
劓　　　後者劓¶
馘(割/耳)¶
<pb:KR1e0101_WYG_019-45b>¶
炮(燔/)　　炮郤宛¶
敲　　　奪之杖以敲之¶
蔡(流/也)　　殺管叔而蔡蔡叔¶
亨(烹/同)　　亨石乞¶
軍獲曰俘毒死曰酖自經曰縊餓死曰殣刎曰自剄壹¶
擊而死曰殪不以壽終曰鮮弗良死曰强死祈死者士¶
燮叔孫婼不瞑者楚成王晉荀偃¶
楚文王有僕區之法晉丹書以著罪鄭子産鑄刑書鄧¶
<pb:KR1e0101_WYG_019-46a>¶
析爲竹刑今有鄧析子書¶
陳名¶
魚麗之陳鄭莊公禦王也有右拒左拒中軍先偏後伍¶
伍承彌縫¶
荆尸楚陳名也武王伐隨爲之莊王因之軍行右轅左¶
追蓐前茅慮無中權後勁君之戎分爲二廣廣有一䘚¶
䘚偏之兩¶
崇䘚中行穆子敗羣狄也五乘爲三伍爲伍乘以相離¶
<pb:KR1e0101_WYG_019-46b>¶
兩於前伍於後專爲右角參爲左角偏爲前拒¶
伐衛之陳齊莊公作也有先驅申驅貳廣啓胠大殿¶
楚田獵之陳宋公爲右盂鄭伯爲左盂¶
鄭翩爲鸛其御爲鵞越子句䘚衛支離之䘚皆陳名也¶
覆伏兵也衷中也衡陳横也簡師精也羸師弱也¶
凡歩曰䘚車曰乘古者兵車一乘甲士三人卒七十二¶
人自荀呉毁車爲行始用歩戰然魏舒曰彼徒我車是¶
狄先用卒矣隱之九年北戎侵鄭鄭伯曰彼徒我車是¶
<pb:KR1e0101_WYG_019-47a>¶
戎又更先用䘚矣¶
服牛乘馬以駕車古無單乘者故古書無騎字左師展¶
將以昭公乘馬而歸蓋單騎之漸¶
襄公二十四年楚子以舟師伐呉此水戰之始至哀公¶
十年呉徐承帥舟師將自海入齊又海舟之始也¶
拜賜之師遷延之役汎舟之役皆當日所名也¶
曲禮約信曰誓涖牲曰盟盟者要言以昭神也凡合諸¶
侯者必割牛耳取其血㰱之以盟敦以盛血盤以盛耳¶
<pb:KR1e0101_WYG_019-47b>¶
讀其載書以次乃㰱既㰱乃坎牲加書而埋之其盟神¶
則無復定限故襄十一年傳稱司慎司盟名山名川羣¶
神羣祀先王先公七姓十二國之祖也其㰱必取血及¶
耳以手執玉敦之血進之於口定八年捘衛侯之手及¶
捥襄九年口血未乾是也¶
盟用牛耳卑者執之尊者涖之故鄟澤之盟衛侯請執¶
牛耳發陽之役衛石魋蒙之盟魯孟武伯皆小國執牛¶
耳也唯鄫衍之役呉以大國執之不合盟禮故孟彘不¶
<pb:KR1e0101_WYG_019-48a>¶
從¶
凡盟牲用牛而莊三十二年孟任割臂盟公定四年割¶
子期之心哀十五年輿豭從之十六年輿豭從已是倉¶
䘚又不必盡用牛矣¶
春秋王侯之享年久者周平王五十一年齊景公五十¶
八年楚武王五十一年把桓公六十年滕宣公七十餘¶
年許穆公小邾穆公皆五十餘年邾文公五十一年遷¶
繹而䘚不爲不吉也¶
<pb:KR1e0101_WYG_019-48b>¶
善星文者晉士文伯鄭裨竈魯梓慎皆詳於傳時有宋¶
子韋不見左氏而别詳于鴻烈說苑拾遺記諸書¶
能相人者周内史叔服¶
識牛鳴者介葛盧¶
勇力者南宮長萬之破犀革圉人犖之投蓋于稷門郰¶
人紇之抉縣門狄虒彌之自成一隊秦菫父之登城隊¶
而復上者三顔高之弓六鈞狼瞫之斬囚爭右先軫之¶
免胄馳狄叔山冉之搏人以投高固之桀石以投人干¶
<pb:KR1e0101_WYG_019-49a>¶
犫之請一矢熊宜僚之當五百人子期之抉豫章殺人¶
慶舎之援桷動于甍如此之類事固甚竒左氏形容曲¶
盡其妙¶
善射者多養由基爲最射徹七札射呂錡以一矢復命¶
淮南子曰楚有白蝯王射之則搏矢而嬉使養由基射¶
之始調弓矯矢而蝯抱柱號矣¶
形貎則晉文公駢脅(合/幹)　宋華元睅目(出/目)皤腹(大/腹)于思¶
(多鬢/之貌)　宋子罕黔(黒/色)皇國父晳(白/晳)　齊陳武子白晳鬒¶
<pb:KR1e0101_WYG_019-49b>¶
鬚睂甚口(大/口)　楚穆王蠭目而豺聲越椒熊虎之狀豺¶
狼之聲　宋公子鮑美而艷元公惡而婉大子痤美而¶
很(惡貌/醜也)　晉叔虎美而有勇力伯石豺狼之聲　齊陳¶
豹長而上僂望視　衛渾良夫長而美孟縶足不良弱¶
行(跛/也)　鄭鬷蔑賈大夫俱惡　魯豎牛黒而上僂深目¶
而豭喙(叔孫氏/之子)　穀梁傳季孫行父秃晉郤克眇衛孫¶
良夫跛曹公子手僂同時而聘於齊(杜預云/行父跛)又長狄身¶
横九畆斷其首而載之睂見于軾¶
<pb:KR1e0101_WYG_019-50a>¶
婦人形貌則孔父之妻美而艷宋芮司徒女赤而毛長¶
而美¶
手文則唐叔曰虞成季曰友仲子曰爲魯夫人石經古¶
文虞作□魯作&KR2590;手文或似之¶
衣飾則楚子玉瓊弁玉纓　鄭子臧鷸冠　晉郤至韎¶
韋之跗注　齊東郭書晳幘而衣貍製　衛渾良夫紫¶
衣狐裘¶
雨衣曰製左右異色曰偏衣軍中上下同服曰均服籃¶
<pb:KR1e0101_WYG_019-50b>¶
縷敝衣也游服常服也鞶鑑以鑑飾帶也縞帶呉地所¶
貴紵衣鄭地所貴故子産季札以相贈也¶
婦人之衣曰䝉衣其近身衣曰衵服¶
左氏近誣先儒既言之矣即以鬼神論之方伯有之報¶
帶段也國人恐矣然伯有之出乃子晳攻之而　始伐¶
之今不先報晳而顧急殺段何耶且申生之死驪姬譖¶
之也而徒知報惠公之改葬楚成之死本大子商臣所¶
弑也而徒知以不瞑爭諡皆昧於輕重矣他如柩聲如¶
<pb:KR1e0101_WYG_019-51a>¶
牛老人結草秦諜六日而蘇之類皆小說家之談而左¶
氏不免況後世之史書乎¶
言夢左氏蓋屢見之夢天使者燕姞趙嬰夢河神者子¶
玉夢祖先者衛成及孔成之夢康叔曹人之夢振鐸昭¶
公之夢襄公韓宣之夢文公荀偃之夢厲公夢鬼物者¶
晉景之夢大厲夢二豎平之夢黄熊鄭人之夢伯有衛¶
侯之夢渾良夫至於叔孫之夢天壓已宋昭公之夢已¶
爲大鳥則幻極矣衛侯之夢譟聲伯之夢歌則竒甚矣¶
<pb:KR1e0101_WYG_019-51b>¶
昭七年一歳而言夢者四晉景公一䘚而叙夢者三則¶
煩甚矣¶
物怪則豕人立内外蛇鬭蛇出泉宮虎乳子文鳥鳴出¶
出石言龍鬬雄鷄斷尾龍見絳郊左氏之誣在是其章¶
句之妙亦在是¶
車名廣車軘車皆兵車也轏士車即棧車也犀軒卿車¶
也魚軒飾以魚也衝戰車也巢車車上望櫓也亦曰樓¶
車有障曰藩有衣曰蔥靈篳路柴車也衷甸一轅亦卿¶
<pb:KR1e0101_WYG_019-52a>¶
車也韅靷鞅靽車乘之飾也美澤可鑑言其美也¶
舟名呉有餘皇比舟爲梁曰造舟¶
鼎名郜鼎莒方鼎甲文鼎讒鼎呉壽夢鼎衛舒鼎晉鑄¶
刑鼎¶
鐘名鄭有襄鐘衛有大呂晉有姑洗季武子鑄林鐘¶
鼔名晉有密須之鼓¶
琴名魯齊姜有頌琴猶言雅琴也¶
劒名呉有屬鏤虞叔有寶劒¶
<pb:KR1e0101_WYG_019-52b>¶
弓名魯有封父之繁弱楚有大屈弓無緣者曰弭弓衣¶
曰弢¶
矢名魯有金僕姑矢之善者曰菆矢桶曰冰亦曰房¶
甲名晉有闕鞏之甲¶
旗名趙簡子有蠭旗齊有靈姑鉟鄭有蝥弧¶
玉名魯有龍輔璠璵韓宣子有玉環晉有埀棘之璧崔¶
氏有拱璧周有寳珪魯有夏后氏之璜衛向魋亦有之¶
爾雅肉倍好謂之璧肉好若一謂之環(肉邊好/孔也)雙玉曰¶
<pb:KR1e0101_WYG_019-53a>¶
㲄¶
器名齊以紀甗玉磬賂晉燕以瑤罋玉櫝斝耳賂齊鄭¶
有瓘斝玉瓉魯昭公賜子家雙琥一環一璧輕服鄭賂¶
晉以歌鐘鎛磬周有魯壺¶
以人賄者魯賂楚以執斵執緘執紝皆百人鄭賂晉以¶
師悝師觸師蠲又賂宋以師筏師慧¶
請帶請冠皆求賂也衛賂叔鮒一篋錦季孫賂梁丘據¶
幣錦二兩縳一如瑱¶
<pb:KR1e0101_WYG_019-53b>¶
木名則晉首山有翳桑多䕃桑也楚朝有豫章大木也¶
趙盾之庭有槐季氏之家有嘉樹¶
鳥名則五鳩(祝鳩瞗鳩鳲鳩爽/鳩鶻鳩也詳傳中)五雉(杜曰雉有五種鷷/雉鶅雉翟雉鵗雉)¶
(翬雉/)九扈(扈有九種春扈鳻鶞夏扈竊𤣥秋扈竊藍冬/扈竊黄棘扈竊丹行扈唶唶宵扈嘖嘖桑扈)¶
(竊脂老扈鷃鷃鳩雉/扈少昊用以名官)爰居(海/鳥)茅鴟鸜鵒鷸鷁皆鳥名也¶
獸名則渾敦窮竒檮杌饕餮封豕皆取惡獸爲喻也於¶
莵楚人謂虎也臯比虎皮也婁豬求子豬也艾豭老牡¶
豕也燧象者以火繫象尾如田單火牛之類也犀似豕¶
<pb:KR1e0101_WYG_019-54a>¶
兕似牛麇多爲災熊蹯難熟鼠有螫毒曰鼷鼠¶
馬名則鄭有小駟唐有肅爽衛有啟服晉有屈産之乘¶
畫馬爲文曰文馬宋景公朱白馬之尾鬛¶
犬名則晉有獒犬之狂曰瘈狗叔孫有吠狗¶
龜名則衛有成之昭兆魯臧氏有大蔡僂句¶
蟲名則有螽螟蜚&KR0558;螽始生曰蝝¶
　¶
　¶
<pb:KR1e0101_WYG_019-54b>¶
　¶
　¶
　¶
　¶
　¶
　¶
　¶
　左傳事緯前集卷六¶

